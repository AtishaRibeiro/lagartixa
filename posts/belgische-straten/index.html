<!DOCTYPE html>
<html lang="">

<head>
  
  <link rel="stylesheet" href="../../../../static/main.css">
  
</head>

<body>
  <div id="header" class="centered-column">
  <div>
    <a class="right" href="/">Home</a>
    <a class="right" href="/posts">Posts</a>
  </div>
  <img id="site-logo" class="center-img" src="/static/base-logo-smile.png" alt="beautiful site logo"
    width="200" />
  <div>
    <a class="left" href="/videos">Videos</a>
    <a class="left" href="/about">About</a>
  </div>
</div>
  <div class="centered-column">
    <h1 id="de-langste-straatnaam-van-belgië">De langste straatnaam van België</h1>
<p>Bij mij in de buurt is er een straat met de naam "Tweekleinewegenstraat". Ten eerste, hoe kan een straat bestaan uit twee kleine wegen? Zijn dat dan niet gewoon twee wegen in plaats van een straat? Ten tweede, die bestaat uit welgeteld 21 letters en 6 lettergrepen, dat moet toch een van de langste straatnamen zijn in Belgie? </p>
<p>Een dagje prutsen met Python en OpenStreetMaps (specifiek <a href="https://wiki.openstreetmap.org/wiki/Overpass_API">de Overpass API</a>) en spoiler: de langste straatnaam is meer dan dubbel zo lang.</p>
<p>Om het iets interessanter te maken heb een paar manieren gevonden om de langste naam te bekomen, maar de winnaar steekt er echt wel uit.</p>
<h3 id="allée-adrienne-gommers-&amp;-anne-marie-van-oost-de-gerlache-(56-karakters)">Allée Adrienne Gommers &amp; Anne-Marie van Oost-de-Gerlache (56 karakters)</h3>
<h4 id="sint-lambrechts-woluwe">Sint-Lambrechts-Woluwe</h4>
<p>Inderdaad, dit is een echte straatnaam.</p>
<p>Zelfs als we spaties niet meetellen, is het nog steeds 50 karakters lang, en nog steeds de langste straatnaam.
De Nederlandse tegenhanger (<em>Adrienne Gommers &amp; Anne-Marie van Oost-de Gerlachedreef</em>) is 1 karakter korter, maar enkel omdat er geen spatie is tussen <em>Gerlache</em> en <em>dreef</em>.</p>
<p>Deze is pas in 2023 <a href="https://www.listedubourgmestre-wsl.be/inauguration-de-lallee-adrienne-gommers-anne-marie-van-oost-de-gerlache/">ingehuldigd geweest</a> en is (ongelooflijk maar waar) vernoemd naar Adrienne Gommers en Anne-Marie van Oost-de-Gerlache, twee vrouwen die meezaten in het verzet. Ook interessant is dat Anne-Marie getrouwd was met de zoon van Adrien de Gerlache, die de eerste overwintering deed binnen de Antarctische cirkel.</p>
<h3 id="onze-lieve-vrouw-ten-spiegelestraat-(35-karakters)">Onze-Lieve-Vrouw-ten-Spiegelestraat (35 karakters)</h3>
<h4 id="kortrijk">Kortrijk</h4>
<p>Als we geen spaties toestaan in de naam is dit de langste straatnaam, hoewel het straatnaambord een pak korter is: <em>O-L-V-ten-Spiegelestraat</em>. De vraag is hier wat de inwoners invullen wanneer ze een pakje bestellen.</p>
<h3 id="zandvoordeschorredijkstraat-(27-karakters)">Zandvoordeschorredijkstraat (27 karakters)</h3>
<h4 id="oostende">Oostende</h4>
<p>Om nog ambetanter te doen: Enkel letters van het alfabet toegestaan, dan is de <em>Zandvoordeschorredijkstraat</em> in Oostende de langste straatnaam. Dat is nog steeds een stuk langer dan <em>Tweekleinewegenstraat</em>.</p>
<h2 id="de-provincie-met-de-langste-straatnamen">De provincie met de langste straatnamen</h2>
<p>In OpenStreetMaps' data zitten er ook heel wat exotische straatnamen als "Dit stuk verharding hoort bij de Pastoriestraat" en "Toegangsweg naar achterliggende garage". Helaas vrees ik dat dit maar beschrijvingen zijn van kleine naamloze wegjes en dat ik hier nooit mijn officieel adres van ga kunnen maken. </p>
<p>Ik heb mijn best gedaan om deze categorie van "straatnamen" eruit te filteren, en dat geeft de resulaten in [[afbeelding]]. Henegouwen is de duidelijk de winnaar met een gemiddelde straatnaam lengte van 17.XX karakters.</p>
<p class="footer">Published: 2025-10-25</p>
  </div>
</body>

</html>